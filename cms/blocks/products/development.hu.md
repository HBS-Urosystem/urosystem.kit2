---
id: development
folder: products
fallback: en
components:
  - type: article
    text: >-
      Káliummentes, lassú és kontrollált hatóanyag leadású (slow-release)
      lúgosító tabletta, amely egyszerre növeli a vizelet pH-ját, és csökkenti a
      pH ingadozását. Az UretaCit tablettát kifejezetten IC/BPS páciensek
      számára fejlesztettük ki, ám az más betegségek kezelésénél is szerepet
      kaphat. 


      2020-ban klinikai pilot vizsgálat elvégzésével igazoltuk az UretaCit hatásosságát és biztonságosságát. Partnerünkkel, a HGA Biomed-del együtt működve megkezdődtek a tömeggyártáshoz szükséges előkészületek. A magyar HGA Biomed az Egyesült Államok-beli Vanessa Research Group tagja, a cég Jó Gyártási Gyakorlat (GMP) tanúsítvánnyal is rendelkezik. 


      Az UretaCit várhatóan 2024 végén kerülhet piacra táplálékkiegészítőként.
    title: UretaCit
    anchor: uretacit
  - type: article
    text: >-
      Kifejezetten az IC/BPS lokális terápiájára (húgyhólyag-feltöltésére)
      kifejlesztett gyógyszer. Az UroVesol a húgyhólyag belső felszínét borító
      GAG-réteg legfontosabb, természetes összetevőit tartalmazza. (Az esetek
      többségében e GAG-réteg elégtelenségei okozzák az IC/BPS jellegzetes
      tüneteit.) Hogy a kezelés még hatékonyabb legyen, az UroVeSol-t két
      lépésben (két oldat formájában) viszik be a húgyhólyagba.  


      Az UroVeSol magisztrális készítményként már elérhető Magyarországon. 


      A készítmény klinikai vizsgálatai 2022-ben fognak megkezdődni; gyógyszerként előre láthatólag 2024-ben jelenik majd meg a piacon.
    title: UroVeSol
    anchor: urovesol
  - type: article
    text: >-
      Amennyiben az IC/BPS tünetei súlyosak, a legjobb terápiát a húgyhólyag
      rendszeres feltöltése (instillációja) jelenti. Ám a képzett szakorvosok
      száma alacsony, a terápiás alkalmak nem a páciens állapotához, hanem az
      urológus elérhetőségéhez igazodnak – ami gyakran vezet alul-, vagy
      túlkezeléshez. Az UroStill®-t kifejezetten női páciensek számára
      fejlesztettük ki. Az eszközt használva a húgycsőnyílás könnyedén
      megtalálható – e művelet hatalmas nehézséget okoz a hölgyek számára –,
      ezért a betegek az instillációt otthon, önállóan is el tudják végezni. Az
      UroStill® tartalmazza az UroDapter® fecskendő adaptert is. 


      Az eszköz prototípusa Magyarországon már elérhető: jelenleg 70-nél is több IC/BPS páciens végez önkezelést a segítségével. A COVID világjárvány okozta helyzet kihangsúlyozta az otthon is elvégezhető terápia előnyeit. 


      Az UroStill® következő változata jelenleg fejlesztés alatt áll; az eszközt 2023-ban vezetjük be a nemzetközi piacra is.
    title: UroStill®
    anchor: urostill
  - type: article
    text: >-
      A legtöbb esetben az IC/BPS jellegzetes tünetei a húgyhólyag belső
      felszínét borító nyákréteg, az úgynevezett GAG-réteg elégtelenségére
      vezethetőek vissza. Ugyanakkor, nem az IC/BPS az egyetlen olyan állapot,
      amelyre jellemzőek a GAG-réteg hiányosságai. Már számtalan módon próbálták
      a GAG-réteg állapotát felmérni, ám a korábbi módszerek invazívak voltak, s
      nem egy közülük nem szolgáltatott kvantitatív adatokat, illetve rendkívül
      fájdalmas is volt. 


      A GAG-réteg integritás teszt nemcsak fájdalommentes és nem invazív, hanem kvantitatív információt is nyújt, emellett azt a páciensek egyedül, otthon is el tudják végezni. 


      E GAG-réteg integritás teszt itt érhető el: [Diagnostic help](/hu/diagnostic-help). 2022-ben klinikai vizsgálatot indítunk, hogy objektív módon is igazoljuk a teszt hatásosságát.
    title: "GAG-réteg integritás teszt "
    anchor: gag-test
  - type: article
    text: >-
      Az IC/BPS terápiája nagyon gyakran egész életen át tart, ezért kiemelt
      fontosságú, s az optimalizált kezeléshez elengedhetetlen, hogy a páciens
      és a kezelőorvosa folyamatosan szoros kapcsolatban tudjanak maradni. Az
      online pácienskövető rendszerünket használva csökkenthető a személyes
      vizitek mennyisége, ami jelentős idő-, és anyagi megtakarítást jelent. 


      A felületen a páciensek kitölthetik a jól ismert IC/BPS állapotfelmérő kérdőíveket (O’Leary-Sant, Dorfman), feltölthetik a GAG-réteg integritás teszt eredményeit, s mindezen adatokat a rendszer grafikonok formájában is ábrázolja. A kezelőorvos így könnyedén el tudja dönteni, reagál-e a páciens a kezelésre, illetve hogy szükség van-e bármilyen változtatásra, vagy személyes vizitre. 


      Lovász Sándor MD PhD. Hosszú évek óta dolgozik egy hasonló rendszerrel. A pácienskövető rendszer mindenki számára elérhető változata fejlesztés alatt áll.
    title: Online pácienskövető rendszer
    anchor: follow-up
---
