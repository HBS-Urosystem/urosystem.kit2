---
id: glossary
folder: ic-bps
fallback: en
components:
  - type: article
    title: מילון מונחים של IC/BPS
    text: >+
      **אקוטי** - במינוח הרפואי, אקוטי מתייחס למחלות, תחלואים או תסמינים
      המתפתחים במהרה ולא נמשכים זמן רב. (אקוטי בעצם לא אומר חמור).


      **אמיטריפטילין** - נוגד דיכאון. לעיתים, משתמשים בו גם לטיפול בדלקת משתית השלפוחית/תסמונת שלפוחית השתן הכאובה. הוא מפחית את התסמינים, אך עלול לגרום לתופעות לוואי, אם נלקח במינונים גבוהים.


      **אנמנזה (תולדות החולה)** - תיאור ההיסטוריה והמצב העדכני של המטופל, כולל מחלות/ מצבים שהיו בעבר, פציעות, ניתוחים וכן הרגלי התזונה ואורח החיים של המטופל. אנמנזה מדוייקת מסייעת להגיע לאבחנה הנכונה.


      **נוגדי דיכאון** - קבוצה של תרופות. למרות שמם, משתמשים בהם לא רק לשם טיפול בדיכאון, אלא גם במספר מצבים אחרים, למשל בתסמונות כאב כרוני. בסוגים מסוימים שלהם- בנוגדי דיכאון טריציקליים- משתמשים בטיפול דרך הפה במקרים של דלקת משתית השלפוחית/תסמונת שלפוחית השתן הכאובה.


      **אנטיהיסטמינים** - השם מתייחס להיסטמינים אנטגוניסטים. (היסטמין הוא תרכובת המיוצרת ע"י תאים מסוימים. הוא מעורב בתגובה החיסונית של הגוף ויש לו השפעה דלקתית). באופן כללי, יש להם השפעה אנטי-דלקתית. משתמשים בסוגים מסוימים שלהם- בהידרוקסיזין ובסימטידין- בטיפול דרך הפה במקרים של דלקת משתית השלפוחית/תסמונת שלפוחית השתן הכאובה. ראה גם: היסטמין.


      **אטרופיה** - דלדול חלקי או שלם של רקמה, איבר או חלק גוף.


      **מחלה אוטואימונית** - מונח כללי למחלות, שבהן מערכת החיסון- בטעות- תוקפת את התאים, הרקמות ואת החומרים של הגוף עצמו. יש המעלים תיאוריה, לפיה דלקת משתית השלפוחית/תסמונת שלפוחית השתן הכאובה היא מחלה אוטואימונית או מתפתחת על בסיסם של תהליכים אוטואימוניים. תיאוריה זו לא אושרה עד כה.


      **ציסטיטיס חיידקי** - דלקת של שלפוחית השתן הנגרמת ע"י חיידק.


      **אבקת סודה לשתייה** - ראה: ביקרבונטים.


      **ביקרבונטים** - קבוצה של מלחים אנאורגניים; במונח של דלקת משתית השלפוחית/תסמונת שלפוחית השתן הכאובה, זה מתייחס לרוב לסודיום ביקרבונאט (הידוע גם כאבקת סודה לשתייה). משתמשים בו לאלקליזציה של השתן (כדי להפחית את התסמינים), כחלק מהטיפול.


      **ביופסיה** - לקיחת דגימה מרקמה או מאיבר. במקרה של דלקת משתית השלפוחית/תסמונת שלפוחית השתן הכאובה לא מתבצעת ביופסיה, אלא אם כן הציטוסקופיה חושפת איזורים שעלולים להיות בהם שינוים גידוליים.


      **תסמונת שלפוחית השתן הכאובה** - ראה: דלקת משתית השלפוחית/תסמונת שלפוחית השתן הכאובה.


      **תסמונת שלפוחית השתן הכאובה** - ראה: דלקת משתית השלפוחית/תסמונת שלפוחית השתן הכאובה.


      **שאלון ציון סימפטומים של דלקת משתית השלפוחית/תסמונת שלפוחית השתן הכאובה** - אחד מהשאלונים בהם משתמשים לאבחון דלקת משתית השלפוחית/תסמונת שלפוחית השתן הכאובה. שאלון זה סוקר את הרגלי הריקון, את הדרגה ואת התדירות של כאבי האגן, תוך התמקדות בטווח הזמן של שבעת הימים הקודמים. שיטה זו לא נראית כאמינה לאבחון מחלה זו.


      **קפסאיצין** - אלקלואיד שנמצא למשל בפפריקה ובצ'ילי (ואחראי לתחושה ה"חריפה"). בפרקטיקה הרפואית, משתמשים בו לעיתים כמשכך כאבים מקומי. נוסה גם בטיפול בדלקת משתית השלפוחית/תסמונת שלפוחית השתן הכאובה, אך לא הביא לשיפור המצב.


      **קתטר** - צינור גומי דק, אשר משתמשים בו להכנסת תמיסות לאיברים מסוימים (או לניקוז תמיסות מהם).


      **ציסטיטיס מכימותרפיה**(כימוציסטיטיס) - סוג של דלקת שיכול להופיע כסיבוך של כימותרפיה (כטיפול בסרטן). ראה: ציסטיטיס דמי.


      **כונדרואיטין** - (כונדרואיטין סולפאט) - תרכובת פוליסכרידית, אשר משתמשים בה בדרך כלל לטיפול בבעיות סחוס. בטיפול בדלקת משתית השלפוחית/תסמונת שלפוחית השתן הכאובה, כונדרואיטין סולפאט נחשב לאחד ממחדשי שכבת הגליקוזאמינוגליקן.


      **סימטידין** - ראה: אנטיהיסטמינים.


      **ציטריות, חומצה ציטרית** - לרוב משתמשים במונח זה בקשר למלחים של חומצה ציטרית. למרות השם, לתרכובות אלה יש השפעה של אלקליזציה.


      **כרוני** - במינוח הרפואי, מתייחס למחלות ארוכות טווח או למצבים שנמשכים לאורך זמן רב.


      **דלקת משתית השלפוחית/תסמונת שלפוחית השתן הכאובה קלאסית** - מונח ישן לדלקת משתית השלפוחית/תסמונת שלפוחית השתן הכאובה עם נגע האנר.


      **קרישה** - ראה: פולגורציה.


      **קוקטייל** - בטיפול בדלקת משתית השלפוחית/תסמונת שלפוחית השתן הכאובה, המונח מתייחס לתמיסות המוחדרות לשלפוחית השתן, אשר כוללות מספר מרכיבים.


      **קורטיקוסטרואידים** - קבוצה של הורמונים המיוצרים ע"י הגוף; המונח מתייחס גם לתרכובות סינתטיות דומות. בפרקטיקה הרפואית, גם לקבוצה של חומרים אנטי-דלקתיים קוראים כך. ניתן להשתמש בקורטיקוסטרואידים גם כתרופה למתן דרך הפה במקרים של דלקת משתית השלפוחית/תסמונת שלפוחית השתן הכאובה.


      **ציסטקטומיה** - כריתת שלפוחית השתן דרך ניתוח. קוים מנחים עדכניים בקשר לטיפול בדלקת משתית השלפוחית/תסמונת שלפוחית השתן הכאובה אומרים, כי ציסטקטומיה מומלצת רק אם המטופל אינו מגיב לאף טיפול אחר.


      **ציסטיטיס** - מונח כללי לדלקת בשלפוחית השתן. (הצורה הרשמית ברבים היא ציסטיטידס).


      **ציסטוסקופיה** - בדיקה של פנים שלפוחית השתן בעזרת מצלמה קטנה (הנקראת ציסטוסקופ), אשר מוחדר לשלפוחית דרך השופכה. עשו בו שימוש נרחב בעבר לאבחון דלקת משתית השלפוחית/תסמונת שלפוחית השתן הכאובה. כיום, מבצעים ציסטוסקופיה רק אם יש חשד מוצק לכך שיש שינויים ברירית או בדפנות השלפוחית.


      **ציטולוגיה** - ראה: ציטולוגיה של השתן.


      **אבחנה מבדלת** - הבחנה במצבים עם תסמינים דומים וכל שיטות האבחון של מטרה זו. זה השלב הראשון באבחון דלקת משתית השלפוחית/תסמונת שלפוחית השתן הכאובה: המטפל צריך לשלול מצבים אחרים העלולים לגרום לתסמינים, למשל ציסטיטיס חיידקי.


      **דיוורטיקולום (מחלת סעיף)** - מצב פתולוגי, שקיק בולט קטן או שקיקים של איבר חלול הדוחפים החוצה. השקיקים עלולים לכלול שכבה אחת או יותר מדפנות האיבר.


      **דימתיל סולפוקסיד** - דימתיל סולפוקסיד; אחת התרכובות שמשתמשים בהן לטיפול מקומי בדלקת משתית השלפוחית/תסמונת שלפוחית השתן הכאובה. זה החומר היחיד שמאושר ע"י הFDA (מנהל המזון והתרופות האמריקאי) למטרה זו. הוא מפחית את התסמינים, אך לא מחדש בעצמו את שכבת הגליקוזאמינוגליקן.


      **שאלון דורפמן (PUF)** - אחד השאלונים, אשר נעשה בו שימוש נרחב לאבחון דלקת משתית השלפוחית/תסמונת שלפוחית השתן הכאובה. השאלון סוקר את הרגלי הריקון, ההימצאות והתדירות של כאב בשלפוחית השתן, והכאב המופיע במהלך קיום יחסי מין.


      **דיספראוניה** - כאב בקיום יחסי מין. עלולה להיות דיספראוניה גם לחולים בדלקת משתית השלפוחית/תסמונת שלפוחית השתן הכאובה.


      **דיסאוריה** - כאב בעת מתן שתן. עלולה להיות דיסאוריה גם לחולים בדלקת משתית השלפוחית/תסמונת שלפוחית השתן הכאובה.


      **דיאטת אלימינציה** - סוג של דיאטה. בשלב הראשון, מותר לצרוך רק מזון ומשקאות, אשר לבטח אינם גורמים לבעיות. בשלב הבא, ניתן להוסיף בהדרגה, כל פעם רק מאכל אחד או סוג משקה אחד- אם לא מופיעים תסמינים, ניתן לצרוך אותם גם בעתיד.


      **אלמירון** - ראה: פנטוזן פוליסולפט סודיום.


      **אנדומטריוזיס** - מצב שבו רקמה אנדומטריאלית צומחת מחוץ לרחם. מצב זה עלול לגרום לכאבי אגן או לעקרות. אנדומטריוזיס יכול להיות מחלה נלווית לדלקת משתית השלפוחית/תסמונת שלפוחית השתן הכאובה.


      **שלפוחית שתן במצב סופני** - תהליך בלתי הפיך, שבמהלכו דפנות השלפוחית הופכות להיות נוקשות, יבלתיות, ונפח שלפוחית השתן הופך לקטן באופן חריג.


      **אפידמיולוגיה** - הדיסציפלינה לחקר הופעה, ריבוי, התפשטות ופיזור מחלות.


      **אתיולוגיה** - הדיסציפלינה לחקר גורמים למחלות והתפתחות מחלות.


      **פיברומיאלגיה (דאבת השרירים)** - מצב המאופיין בכאב שרירים או כאב שרירי-גרמי מפושט ונרחב. האתיולוגיה לא ידועה. פיברומיאלגיה יכולה להיות מחלה נלווית לדלקת משתית השלפוחית/תסמונת שלפוחית השתן הכאובה.


      **פולגורציה (קרישה)** - השמדת רקמות או אזורים מסוימים בעזרת לייזר או חשמל. (למרות שהמילה עצמה מתייחסת לשימוש בדיאטרמיה.) בטיפול של (כיב האנר) דלקת משתית השלפוחית/תסמונת שלפוחית השתן הכאובה, המונח מתייחס לתהליך שבו חלקים פגומים של רירית שלפוחית השתן מושמדים. פולגורציה משמידה גם את רוב קצות העצבים מוליכי הכאב, וכך מפחיתה משמעותית את רמת הכאב. לאחר תהליך זה יכול להתחיל חידוש שכבת הגליקוזאמינוגליקן. (במקור משמעותה של המילה קרישה, היא השמדה בלתי הפיכה של חלבונים, אך במינוח של דלקת משתית השלפוחית/תסמונת שלפוחית השתן הכאובה, ניתן להשתמש בשני הביטויים בדרך הניתנת להחלפה).


      **גבפנטין** - מעין תרופה, אשר משתמשים בה למצבים שונים. בטיפול דרך הפה בדלקת משתית השלפוחית/תסמונת שלפוחית השתן הכאובה, היא מיושמת להפחתת הכאב הנוירופטי.


      **שכבת הגליקוזאמינוגליקן** - שכבת ריר (רירית) שמצפה את השטח הפנימי של שלפוחית השתן, הכוללת גליקוזאמינוגליקנים. שכבת הגליקוזאמינוגליקן מגנה על האיזורים העמוקים יותר של דפנות שלפוחית השתן (כולל קולטני הכאב) מחומרים מגרים שנמצאים באופן נורמלי בשתן. במצב של דלקת משתית השלפוחית/תסמונת שלפוחית השתן הכאובה שכבת הגליקוזאמינוגליקן נפגמת, מה שמוביל לכאב ולגירוי תכוף למתן שתן.


      **בדיקת תקינות של שכבת הגליקוזאמינוגליקן** הידועה גם כ**יומן ריקון בן יומיים** - שיטה חדשה לאבחון דלקת משתית השלפוחית/תסמונת שלפוחית השתן הכאובה. העיקרון הבסיסי הוא העיקרון הבא: מאחר ששלפוחית השתן הפגומה הופכת למגורה, בגלל המלחים הנמצאים בשתן המרוכז, ככל שהשתן מרוכז יותר, כמויות השתן קטנות יותר (הסך הכולל של שתן מרוקן). בשביל הבדיקה, המטופל מכין יומן ריקון בן יומיים. ביום הראשון, הוא/היא צריכ/ה לצרוך כמה שפחות נוזל שהוא/ היא יכול/ה וביום השני לצרוך כמה שיותר. במקרה של שלפוחית שתן בריאה, ממוצע כמויות השתן הוא זהה, ללא קשר לצריכת הנוזלים. ככל שההבדל בין הכמויות גדול יותר, כך דלקת משתית השלפוחית/תסמונת שלפוחית השתן הכאובה היא במצב מתקדם יותר.


      **מחדש שכבת הגליקוזאמינוגליקן** - מונח כללי לתרכובות האמורות לסייע לחידוש שכבת הגליקוזאמינוגליקן. תרכובות השייכות לקבוצה זו, הן למשל הפארין, חומצה היאלורונית וכונדרואיטין סולפאט.


      **גליקוזאמינוגליקן** - מונח כללי לפוליסכרידים מסוימים המכילים ניטרוגן. תרכובות אלה הן בין המרכיבים העיקריים של שכבת הריר המצפה את השטח הפנימי של שלפוחית השתן. חומצה היאלורונית וכונדרואיטין הם גם גליקוזאמינוגליקנים. ראה גם: שכבת הגליקוזאמינוגליקן.


      **המטוריה** - דם הנמצא בשתן. במקרה של דלקת משתית השלפוחית/תסמונת שלפוחית השתן הכאובה, יש לעיתים נדירות המטוריה; ואפילו אם כן, היא כה קטנה שניתן להבחין בה רק בבדיקות מעבדה מסוימות. המטוריה היא תסמין אופייני לציסטיטידס דמיים.


      **ציסטיטיס דמי** - מונח מטריה למצבים שבהם שלפוחית השתן מודלקת והרירית שלה מדממת. מחברים שונים משתמשים במונח ציסטיטיס דמי לקבוצה של מצבים שונים. בעמוד זה משתמשים במונח ציסטיטיס דמי לסיבוכים מטיפול אונקולגי: ציסטיטיס מכימותרפיה וציסטיטיס מהקרנות.


      **הפארין** - תרכובת פוליסכרידית המכילה ניטרוגן וגופרית. יש לה שימוש נרחב בפרקטיקה הרפואית כחומר נוגד קרישה. בטיפול בדלקת משתית השלפוחית/תסמונת שלפוחית השתן הכאובה היא אחת ממחדשי שכבת הגליקוזאמינוגליקן.


      **היסטמין** - מוליך עצבי שקיים באופן טבעי בגוף האדם. יש לו תפקיד מפתח בתהליכים דלקתיים. הוא מרחיב את כלי הדם הקטנים יותר, אשר דפנותיהם הופכות לחדירות יותר לתרכובות כימיות מסוימות. התוצאה של זה היא הופעת צבע אדמדם האופייני לאיזור הפגוע. היסטמין גם מגרה את קצות העצבים שהשפעתם היא הגרד. לעיתים קרובות משלימים את הטיפול בדלקת משתית השלפוחית/תסמונת שלפוחית השתן הכאובה עם חומרים אנטיהיסטמינים- סוגים מסוימים של תרופות הנוגדות היסטמין.


      **נגע האנר (כיב האנר)** - במקרים של 10-30% מהחולים בדלקת משתית השלפוחית/תסמונת שלפוחית השתן הכאובה, ניתן להבחין בנגעים אופייניים על דפנות שלפוחית השתן. בעבר השתמשו במונח זה כמילה נרדפת לדלקת משתית השלפוחית/תסמונת שלפוחית השתן הכאובה, מכיוון שסוג מחלה זה התגלה קודם לכן (ע"י גיא האנר, ב1915).למעשה, לרוב החולים בדלקת משתית השלפוחית/תסמונת שלפוחית השתן הכאובה אין נגעי האנר. המונח "כיב האנר", שהיה בעבר השם הישן של התופעה, מטעה, כי אין כיבים כלל. (דלקת משתית השלפוחית הכיבית היה המונח שהתייחס לצורה זו של דלקת משתית השלפוחית/תסמונת שלפוחית השתן הכאובה.)


      **חומצה היאלורונית** - מולקולה פוליסכרידית. משתמשים בה באופן קבוע לטיפול בבעיות מפרקים והתחדשות העור. מספר מוצרי קוסמטיקה גם מכילים חומצה היאלורונית. בטיפול בדלקת משתית השלפוחית/תסמונת שלפוחית השתן הכאובה היא אחת ממחדשי שכבת הגליקוזאמינוגליקן.


      **הידרודיסטינציה** - ציטוסקופיה בלחץ גבוה. במהלך תהליך זה, שלפוחית השתן ממולאת במים; בזמן ביצוע הציטוסקופיה לחץ המים מופחת בהדרגה, בכדי שיהיה ניתן לבחון את השינויים ברירית שלפוחית השתן. זאת שיטה יעילה לזיהוי סוגים אופייניים מסוימים של דימומים, אשר מופיעים לעיתים קרובות אצל חולים בדלקת משתית השלפוחית/תסמונת שלפוחית השתן הכאובה. היא מתבצעת בהרדמה. הידרודיסטינציה שימשה בעבר ככלי טיפולי שכיח; נכון לעכשיו היא משמשת בעיקר למטרות אבחון.


      **הידרוקסיזין** - ראה: אנטיהיסטמינים.


      **תסמונת השלפוחית הרגישה** - ראה: דלקת משתית השלפוחית/תסמונת שלפוחית השתן הכאובה.


      **דלקת משתית השלפוחית/תסמונת שלפוחית השתן הכאובה** - מצב של תסמיני שתן וכאב חמור. האתיולוגיה לא ידועה, האבחון מסובך. בהתאם לידע הנוכחי שברשותנו, אין תרופה קבועה לדלקת משתית השלפוחית/תסמונת שלפוחית השתן הכאובה, אך עם טיפול יעיל, המטופלים יכולים להיות נטולי תסמינים לאורך שנים ארוכות. השם של המחלה בספרות המדעית הוא מבלבל. באירופה, לרוב המחלה נקראת דלקת משתית השלפוחית. באמריקה, היא ידועה בתור תסמונת שלפוחית השתן הכאובה. במזרח הרחוק, מצב זה נקרא לרוב תסמונת השלפוחית הרגישה, לפעמים הם מתייחסים לסוגים מסויימים שלה עם מונח זה. למעשה, גם השם וגם ההגדרה של המחלה הם לא סטנדרטיים, מה שמוביל לעיתים קרובות לבלבול. מרבית המאמרים משתמשים בביטוי דלקת משתית השלפוחית/תסמונת שלפוחית השתן הכאובה (גם אם שני השמות עשויים לשמש כ"מונח מטריה", או שאחד מהם יכול להיחשב כסוג משנה של השני).


      **בריחת שתן** - חוסר שליטה במתן שתן. מרבית החולים בדלקת משתית השלפוחית/תסמונת שלפוחית השתן הכאובה אינם סובלים מבריחת שתן.


      **החדרה** - הובלת חומר ישירות לשלפוחית השתן. ניתן לבצע זאת עם או בלי קתטר.


      **דלקת משתית השלפוחית** - ראה: דלקת משתית השלפוחית/תסמונת שלפוחית השתן הכאובה.


      **פולשני** - בפרקטיקה הרפואית, המונח מתייחס לטכניקות או למכשירים, החודרים לגוף או לחלל שלו. בהקשר רחב יותר, הכוונה היא לציון "מבוא" זה. שימוש בקתטר, למשל הוא יותר פולשני ממתן תרופות דרך הפה, אך פחות פולשני מביצוע ניתוח.


      **תסמונת המעי הרגיז** - מחלה של הקיבה ו/או של המעיים. לרוב, התסמינים הם כאבים בבטן התחתונה והפרעות בעשיית צרכים. לא ניתן להבחין בשינוי באיברים הפגועים. במקרים של חולים הסובלים מדלקת משתית השלפוחית/תסמונת שלפוחית השתן הכאובה, הסיכונים לפתח תסמונת מעי רגיז גבוהים יותר.


      **לידוקאין (ליגנוקאין)** - משכך כאבים מקומי, אשר עושים בו שימוש נרחב בטיפול בדלקת משתית השלפוחית/תסמונת שלפוחית השתן הכאובה.


      **טיפול מקומי** - טיפול ישיר באיזור או באיבר הפגוע. בתחום דלקת משתית השלפוחית/תסמונת שלפוחית השתן הכאובה, זה מתייחס בעיקר להזלפת שלפוחית השתן.


      **שאלון Lovász (לובאס)** - אחד השאלונים שמשתמשים בהם לאכחון דלקת משתית השלפוחית/תסמונת שלפוחית השתן הכאובה. הוא סוקר את הדרגה והתדירות של כאבים בשלפוחית השתן.


      **זאבת (לופוס)** - בשמה המדעי, זאבת אדמנתית מערכתית; מחלה כרונית אוטואימונית; דלקות מתפתחות באיברים הפגועים. עלולה להיות מחלה נלווית אצל חולים בדלקת משתית השלפוחית/תסמונת שלפוחית השתן הכאובה.


      **ממאיר** - במונח הרפואי, הכוונה היא לטרנספורמציות גידוליות (תהליכי שינוי גידוליים), שיכולות להוביל למצב מסכן חיים, ללא טיפול מתאים.


      **גידול ממאיר** - מונח כללי לתהליכי שינוי גידוליים ממקור אפיתלי.


      **סמן** - בתחום האבחון, הכוונה היא לחומרים, מולקולות, תאים וכו', אשר נוכחותם היא סימן אופייני למצב או למחלה מסוימת. לדלקת משתית השלפוחית/תסמונת שלפוחית השתן הכאובה אין סמן ידוע.


      **תא פטום** - סוג שכיח של תאים במערכת החיסון. גודלו יחסית גדול. לתאי פטום יש תפקיד מפתח בתהליכים דלקתיים ואלרגיים, הם מייצרים סוג מסויים של מוליכים עצביים, כולל היסטמין (ראה שם). כמות גדולה של תאי פיטום יכולה להימצא ברקמות החיבור, למשל מסביב לכלי הדם. במצב של דלקת משתית השלפוחית/תסמונת שלפוחית השתן הכאובה ניתן להבחין בכמות מוגברת של תאי פטום.


      **הטלת שתן לילית** - מצב שבו למטופל יש צורך לקום במהלך הלילה ולהטיל שתן. אם הטלת שתן לילית קורית לעיתים תכופות, יותר מפעמיים או שלוש פעמים בלילה, זה עלול להיות סימן לדלקת משתית השלפוחית/תסמונת שלפוחית השתן הכאובה. במקרים חמורים, המטופל צריך להטיל שתן בכל 20-30 דקות.


      **לא סטרואידים**(נוגדי דלקת שאינם סטרואידים) - חומרים נוגדי דלקת בעלי השפעה דומה, אך עם מנגנון פעולה שונה בהשוואה לקורטיקוסטרואידים (ראה שם). נעשה שימוש נרחב בנוגדי דלקת שאינם סטרואידים בטיפול דרך הפה בחולי דלקת משתית השלפוחית/תסמונת שלפוחית השתן הכאובה.


      **שאלון O’Leary-Sant** - שאלון המשמש לאבחון דלקת משתית השלפוחית/תסמונת שלפוחית השתן הכאובה. הוא סוקר את הרגלי הריקון, הדרגה והתדירות של הכאב בשלפוחית השתן. הוא כולל שני חלקים: אינדקס תסמינים של דלקת משתית השלפוחית ואינדקס בעיות דלקת משתית השלפוחית. לפעמים מעריכים את שני החלקים בנפרד.


      **רעלן הבוטולינום (Botulinium A toxin)** הידוע כ**בוטוקס** - בטיפול הוא מוזרק לשרירים הסמוכים או לרירית כדי להפחית את התסמינים. זאת שיטה ניסיונית, שיעילותה עוד לא אושרה.


      **טיפול דרך הפה** - מתן תרופה דרך הפה לטיפול במחלה או במצב.


      **תסמונת השלפוחית הרגיזה** - מצב של דחיפות במתן שתן, ברוב המקרים עם תדירות גבוהה למתן שתן והטלת שתן לילית; יכולה להופיע גם בריחת שתן. תסמונת השלפוחית הרגיזה לא מוגדרת במדויק בספרות המדעית. חלק מהתסמינים, הם אותם תסמינים שיש לחולים בדלקת משתית השלפוחית/תסמונת שלפוחית השתן הכאובה. עם זאת, בריחת שתן היא תסמין שכיח יחסית אצל חולים בתסמונת השלפוחית הרגיזה, אך לעיתים נדירות מופיע כאב. ואילו, אצל חולים בדלקת משתית השלפוחית/תסמונת שלפוחית השתן הכאובה, המצב הוא בדיוק ההיפך.


      **בדיקת Parsons (פרסונס)** - אחת השיטות לאבחון דלקת משתית השלפוחית/תסמונת שלפוחית השתן הכאובה. ממלאים את השלפוחית במלח אשלגן; הכאב הגובר מתייחס למצב פגום או לקוי של רירית שלפוחית השתן. נכון לעכשיו, זאת לא שיטת אבחון מומלצת, מכיוון שהיא כואבת ולא אמינה במיוחד.


      **פנטוזן פוליסולפט סודיום** (פנטוזן פוליסולפט סודיום, אלמירון, SP 54, קומפורה, ג'למירון) - אחד מהחומרים שמשתמשים בהם בטיפול בדלקת משתית השלפוחית/תסמונת שלפוחית השתן הכאובה. מספר מוצרים זמינים במדינות שונות (ראה בסוגריים) מכילים את התרכובת הזאת; אלמירון היא התרופה היחידה בארה"ב, אשר מאושרת ע"י ה-FDA לטיפול דרך הפה בדלקת משתית השלפוחית/תסמונת שלפוחית השתן הכאובה. מטופלים בדרך כלל מגיבים לפנטוזן פוליסולפט סודיום לאחר שישה חודשים של טיפול, ואז גם תופעות הלוואי עלולות להופיע. היו נסיונות להשתמש בפנטוזן פוליסולפט סודיום גם בהזלפה לשלפוחית השתן.


      **פלצבו** - חומר (למשל, גלולה, נוזל וכו') שלא ניתן להבדיל מתרופה מסוימת (למשל, זה נראה זהה), אך אינו מכיל חומרים פעילים. בניסויים קליניים, קבוצה אחת מהחולים מקבלת את התרופה "האמיתית" (שהשפעתה נבחנת), ואילו הקבוצה השנייה מקבלת פלצבו. החולים אינם יודעים, אם קיבלו את התרופה או את הפלצבו. ניתן להעריך כיצד השתנה מצבם של אלה שקיבלו את התרופה, בהשוואה לאלה שקיבלו את הפלצבו, כך שיהיה ניתן ללמוד עד כמה התרופה אכן יעילה.


      **אשלגן** - יסוד כימי, במינוח הרפואי, לעיתים קרובות הם מתייחסים למלחים שלו עם המילה עצמה. האשלגן הנמצא בשתן מגרה מאוד- וגורם לכאב- במקרה של שכבת גליקוזאמינוגליקן פגומה.


      **תבחין הזלפת אשלגן** - ראה: בדיקת Parsons.


      **שמט הרחם** - ראה: צניחת רחם.


      **דלקת הערמונית (פרוסטטיטיס)** - דלקת של בלוטת הערמונית.


      **בדיקה איכותית** - בדיקה שמטרתה לזהות את הנוכחות של דבר מסוים (למשל, פתוגן או מולקולה), אך היא לא מזהה את הכמות שלו.


      **בדיקה כמותית** - בדיקה שמטרתה לזהות את הנוכחות וגם את הכמות של דבר מסוים (למשל, פתוגן או מולקולה).


      **ציסטיטיס מהקרנות** - הדלקת של שלפוחית השתן נגרמת עקב טיפול בהקרנות של השלפוחית. זה מצב פוסט-סרטני.


      **מידע על זיהום חוזר בדרכי השתן** - ראה: זיהום חוזר בדרכי השתן.


      **נוירומודולציה של עצם העצה** הידועה כ**גירוי עצבי עצם העצה** - טיפול שבו עצב עצם העצה (הנמצא בין חוט השדרה לבין שלפוחית השתן) מגורה על-מנת להפחית את הכאב ואת הדחיפות במתן שתן. התוצאות של הניסויים הקליניים בקשר לנוירומודולציה של עצם העצה שנויות במחלוקת.


      **תסמונת שגרן (Sjörgen)** - מחלה אוטואימונית שפוגעת בבלוטות הרוק והדמעות. יכולה להיות מחלה נלווית לדלקת משתית השלפוחית/תסמונת שלפוחית השתן הכאובה.


      **סודיום ביקרבונאט** - ראה: ביקרבונטים.


      **SP 54** - ראה: פנטוזן פוליסולפט סודיום.


      **דלקת סטרילית** - כל דלקת שאינה מתפתחת מפתוגן (למשל, מחיידק).


      **חומר P** - אחד מהמוליכים העצביים (מולקולות המעבירות מסרים למערכת העצבים). חומר P משחק תפקיד מפתח בתהליכים דלקתיים ובהגברת הכאב במקרים של חולים בדלקת משתית השלפוחית/תסמונת שלפוחית השתן הכאובה.


      **גירוי עצבי חשמלי במעבר עורי** - תהליך להקלת הכאב; עצבי הכאב מגורים חשמלית כדי להפחית את הכאב. אף על פי כן, הוא לא משפיע על המצב עצמו הגורם לכאב.


      **יומן ריקון בן יומיים** - ראה: בדיקת תקינות של שכבת הגליקוזאמינוגליקן.


      **דלקת השופכה (אורתריטיס)** - מונח כללי לכל סוג של דלקת בשופכה. במקרה של דלקת משתית השלפוחית/תסמונת שלפוחית השתן הכאובה, גם השופכה נפגעת.


      **זיהום בדרכי השתן** - זיהום שנגרם ע"י פתוגן כלשהו (חיידק, ברוב המקרים) ושבו השופכה, שלפוחית השתן- ובמקרה הגרוע ביותר-הכליות נפגעות. התסמינים עלולים להיות דומים לאלה של דלקת משתית השלפוחית/תסמונת שלפוחית השתן הכאובה, אך זה יכול להיות גם נטול תסמינים. לעיתים, גם שכבת הגליקוזאמינוגליקן עלולה להיפגם, אך בדרך כלל מתחדשת לאחר שנלחמה בזיהום. הפרקטיקה הרפואית מתמקדת בעיקר בטיפול מונע; הטיפול עצמו, ברוב המקרים, כולל מתן חומרים יעילים כנגד הפתוגן (למשל, אנטיביוטיקה). זיהום חוזר בדרכי השתן, הוא מצב שבו יש שניים או יותר זיהומים מוכחים בטווח של 6 חודשים, או שלושה זיהומים או יותר בטווח של 12 חודשים. זיהומים בדרכי השתן הן בין המחלות השכיחות ביותר.


      **ציטולוגיה של השתן** - בחינה של התאים הנמצאים בשתן. מטרתה העיקרית היא לזהות אם הגורם לתסמינים הוא סוג של טרנספורמציה ממאירה.


      **מנת שתן** - הכמות (הנפח) של השתן המיוצר במהלך הטלת שתן אחת. באופן כללי, מנות שתן של חולים בדלקת משתית השלפוחית/תסמונת שלפוחית השתן הכאובה קטנות יותר מאלה של אנשים בריאים.


      **החזקת שתן** - לאחר ריקון השתן, עדיין נשאר שתן בשלפוחית השתן. זה עלול להופיע אצל חולים בדלקת משתית השלפוחית/תסמונת שלפוחית השתן הכאובה.


      **אורודינמיקה** הידועה כ**בדיקה אורודינמית** - תהליך מורכב לניטור הלחץ בשלפוחית השתן על-מנת להעריך את קבולת השלפוחית, זרימת השתן, התנגדות השופכה ופרמטרים אחרים. בדיקה זו לא מיושמת באבחון של דלקת משתית השלפוחית/תסמונת שלפוחית השתן הכאובה, מפני שהיא לא מספקת מספיק מידע. מצד שני, משתמשים בה לגילוי הגורם לבריחת שתן.


      **אורותל** - צורה מיוחדת של אפיתל, אשר ניתן למצוא על פני השטח הפנימי של שלפוחית השתן.


      **צניחת רחם (שמט הרחם)** - הרחם יורד לכיוון הנרתיק או אפילו עובר דרך פתח הנרתיק.


      **דלקת הנרתיק (וגיניטיס)** - דלקת של הנרתיק.


      **סולם VAS** - סולם אומדן כאב מספרי; שיטה ידועה ביותר לאומדן כמות הכאב. המטופל/ת עצמו/עצמה קובע/ת שהוא/היא מרגיש/ה ובוחר/ת מספר מ1 עד 10 בהתאם לתחושה. החיסרון של שיטה זו, הוא שלאנשים שונים בדרך כלל יש דעה שונה בנוגע לחומרת הכאב.


      **זרימה חוזרת מן השלפוחית לשופכן** - מצב פתולוגי שבו השתן זורם חזרה מהשלפוחית לשופכנים ולכליות, ופוגע באופן חמור באיברים האחרונים.


      **וולוודיניה** - כאב בפות. עלול להיות יותר אצל חולות בדלקת משתית השלפוחית/תסמונת שלפוחית השתן הכאובה, מאשר אצל אלה אשר אינן סובלות ממצב זה.
---
